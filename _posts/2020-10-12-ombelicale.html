---
title: Ombelicale
image: 11.JPG
created_at: 2020-10-12 13:37:11.000000000 Z
author: Malgrado le mosche
layout: post
category: MALGRADO LE MOSCHE
tags: MALGRADO LE MOSCHE
original_link: https://malgradolemosche.com/2020/10/12/ombelicale/
---

<a href='https://malgradolemosche.com/2020/10/12/ombelicale/' target='_blank'>Leggi il post sul sito della rivista</a>
<p class="has-text-align-center">di <a rel="noreferrer noopener" href="https://malgradolemosche.com/2020/01/17/federico-zagni/" target="_blank">Federico Zagni</a></p>



<div class="wp-block-image"><figure class="aligncenter size-large"><img data-attachment-id="2025" data-permalink="https://malgradolemosche.com/ombelicale1/" data-orig-file="https://malgradolemoscherivista.files.wordpress.com/2020/10/ombelicale1.jpg" data-orig-size="1000,677" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="ombelicale1" data-image-description="" data-medium-file="https://malgradolemoscherivista.files.wordpress.com/2020/10/ombelicale1.jpg?w=300" data-large-file="https://malgradolemoscherivista.files.wordpress.com/2020/10/ombelicale1.jpg?w=740" src="https://malgradolemoscherivista.files.wordpress.com/2020/10/ombelicale1.jpg?w=1000" alt="" class="wp-image-2025" srcset="https://malgradolemoscherivista.files.wordpress.com/2020/10/ombelicale1.jpg 1000w, https://malgradolemoscherivista.files.wordpress.com/2020/10/ombelicale1.jpg?w=150 150w, https://malgradolemoscherivista.files.wordpress.com/2020/10/ombelicale1.jpg?w=300 300w, https://malgradolemoscherivista.files.wordpress.com/2020/10/ombelicale1.jpg?w=768 768w" sizes="(max-width: 1000px) 100vw, 1000px" /><figcaption>Frustrazione di carattere rabbioso &#8211; Marta Di Giovanni</figcaption></figure></div>



<p class="has-text-align-center"><strong>#1</strong></p>



<p class="has-text-align-justify">T come traffico.<br>Traffico che tintinna con sferragliare violento, clacson che bacchettano ritmici sui timpani, mentre Laura si sporge alla maniglia da dentro alla BMW, gli apre lo sportello. Ancora non ha imparato qual è il pulsante per lo sblocco, né le interessa.<br>La puzza di smog gli irrita la gola molto di più, adesso che sta per lasciarla. La recente gentrificazione del quartiere, unita alla disponibilità economica che il suo lavoro provvede, permette loro di vivere in una zona tranquilla, e costosa: ma a quest’ora basta fare due svolte per trovarsi imbullonati in una cotta di lamiera e stridìo. Alessio trascina la portiera di malavoglia, e tutto il mondo fuori si offusca in un acquario smerigliato. Di malavoglia, sì: è pur sempre l&#8217;ultima aria vera che respira, se aria si può definire quella miscela di scarichi e polveri.<br>Mentre vanno verso l&#8217;aeroporto Alessio continua a vedere le immagini plastificate di quel volto anziano e assente. Appeso a un semaforo; sul muro di un palazzo; contro a un palo della luce: il quartiere è costellato di manifestini stampati a colori, e man mano che si allontanano, le foto si diradano, in una ragnatela la cui rastremazione corrisponde alla probabilità topologica di ritrovare la vecchia signora.<br>A come Anita.<br>Laura guida nervosa, a scatti. Ora che nell&#8217;abitacolo si è addensato a gommapiuma quel silenzio, si percepisce anche il fruscio tangibile dell&#8217;insofferenza di lei; i piccoli sbuffi, i movimenti brevi e veloci che urtano il cruscotto. Laura lo odia in silenzio, ormai. O almeno odia quel suo lavoro, che è pressoché la stessa cosa. Non lo riconosce come martire, neanche fosse lei quella che deve passare settimane in una vergine di ferro. Frena bruscamente a un passaggio pedonale, e sveglia il bambino dietro di loro, che inizia a piangere.<br>– Quando hai detto che torni, stavolta?<br>Lui rimane un attimo sospeso, distratto dalle volute di profumo che le si spandono dal collo. Non glielo ha mai sentito addosso. L&#8217;ipotesi che lo abbia messo proprio per lui non collima con il suo tono sostenuto; e l’&#8217;osserva, come fosse la prima volta. Ha qualche segno ai lati della bocca, degli occhi, ma è ancora una bella donna. Mani troppo magre forse, pensa, osservandole le nocche sbiancare sul volante.<br>– Che profumo è? – risponde poi Alessio.<br>Lei lo osserva senza capire, mentre Mattia continua a piagnucolare sul seggiolino, ignorato. Solo un altro ostacolo alla loro comunicazione.<br>– Che profumo, cosa?<br>– Il profumo che hai addosso.<br>– Ma sei scemo? Me l&#8217;hai regalato tu due Natali fa.<br>Lui annuisce, anche se non convinto. Ricorda in effetti di averle regalato un profumo, qualche compleanno fa, forse proprio Natale. Ma non importa, anche fosse per le narici di un altro e non per le sue, sarebbe giusto così. Gli basta la certezza che Mattia lì dietro sia suo figlio, e quella non gliela può togliere nessuno. Nonostante i suoi otto mesi, già si intravede il suo mento con la fossetta, e l&#8217;attaccatura a spirale sulla volta della nuca.<br>Laura non dà la precedenza ad un ciclista, che bestemmia. Lei impreca di rimando, poi si volge verso di lui, destinandogli anche la razione di rabbia sottratta alla strada.<br>– Oh, ma quando torni, quindi?<br>– Dovrebbero essere quarantacinque giorni. Anche se…<br>Si interrompe. Sono già parecchio lontani dal quartiere, eppure… un altro manifesto di Anita.<br>“Alta un metro e sessantacinque… affetta da demenza… indossa un cappotto rosso…”<br>Trova indelicato l’accenno alla malattia, con quel nome così offensivo. È così che si riassume una vita? Poi riesce a finire la frase.<br>– Direi che saranno cinquanta giorni. Compreso il viaggio. Per metà dicembre sono di nuovo a casa.<br>– Quanto sotto?<br>– Ottanta.<br>Le labbra le si schiacciano, in una smorfia che trattiene parole in piena. Aspetta sempre fino all&#8217;ultimo a chiedere dettagli, per ridurre l&#8217;ansia o per disinteresse. Lui di rimando centellina le risposte, per ripicca o per fastidio. La vede, che rinuncia a domandare altro, sa che ormai quando deve partire è teso. Anzi, nemmeno teso, se non nel vero senso della parola. Si sente <em>pro</em>teso. Proiettato verso il blu. Non ha ancora capito se poi gli piaccia davvero, nonostante gli anni, ma intanto rimane un anelito costante sepolto in pancia, quando ne è fuori.<br>Con una brusca frenata, Laura parcheggia nel <em>kiss and drive</em>. Mattia ha smesso di piangere, e singhiozza sommessamente, incuriosito e forse, Alessio spera, anche un po&#8217; desolato per questo abbandono, già vissuto un paio di volte, pur senza ricordarselo. Si sporge dietro per un buffetto, un saluto, poi gira intorno all&#8217;auto per prendere i borsoni. Appena si volta, si trova la moglie a fianco. Fermi, uno di fronte all&#8217;altro, con il portellone ancora aperto, Laura lo bacia velocemente, ma mentre lui fa per allontanarsi, preso ormai nel vortice della fuga, e quasi già in odore di ruggine e mare, lo ferma strizzandogli forte un braccio, in un gesto che è mezzo rancore e mezzo amore.<br>– Fai a modo, laggiù. Non farmi stare in pensiero. Siete ancora in… Scozia?<br>– Norvegia. Al largo della Norvegia.<br>A parte gli aeroporti e una porzione di mare, l&#8217;unica cosa che cambia è l&#8217;abbigliamento da mettere in valigia.<br>– Ci sentiamo appena sono arrivato, – dice lui mentre si allontana, subito assorbito dal suo flusso di pensieri.<br>– Che, avrete rete dentro? Riusciamo a sentirci, Ale? – sembra quasi lo implori.<br>– Eh, vediamo. Dipende da com&#8217;è il tugurio. Non è uno di quelli degli americani, questo… credo sia un impianto modulare.<br>Dove cazzo sta andando il suo matrimonio, che appena li lascia smettono di mancargli. Che è un po&#8217; come dire che non gli mancano mai, eppure sa che non è così. È soltanto che il mondo astrale che lo aspetta è un luogo così diverso, trascendentale e al tempo stesso del tutto familiare, che non riesce più a ricollegare le due vite, se non con un ombelicale ancora più sottile di quello che lo tiene vivo mentre è a pressione negativa.<br>Ma un secondo prima di varcare le porte trasparenti si arresta, e si rivolge ancora alla moglie, che è ferma lì a guardarlo partire. Una moderna Penelope, stoica e traballante sulle sue Jimmy Choo. Alessio non può che pensare che si faccia scopare da qualcun altro, mentre lui è via. Poi si sente in colpa. Probabilmente no, ma se non lo fa ora, giustamente lo farà presto.<br>Alessio le indica una delle due porte scorrevoli, su cui ballonzola un A4 incollato su tre angoli. Indica ancora la faccia di Anita, la vecchia signora smarrita ormai da due settimane e che è diventata suo malgrado la persona più famosa in città.<br>– L&#8217;hanno poi ritrovata?<br>Laura assottiglia gli occhi, inarcando un labbro mentre ritrae il capo.<br>– Ma di cosa parli?<br>Alessio batte ancora sul foglio. Scandisce:<br>– “Si è smarrita il giorno ventuno… se la vedete chiamate immediatamente…”, Laura, ma tutta la città la sta cercando da due settimane. Questa cosa mi manda ai pazzi, come è possibile che una sparisca così, mentre ci si volta per legare la bicicletta, un attimo e la vecchia con l&#8217;Alzheimer è scomparsa?<br>Laura si gira senza rispondergli, sale in macchina e se ne va.<br>Alessio sospira e passa in mezzo alle porte automatiche. Gli mancherà anche il suo nuovo profumo.</p>



<p class="has-text-align-justify">Quattordici ore di maglietta incollata al torace, torpore e risvegli su seggiole di plastica, annunci di fredde voci metalliche, giochini sullo smartphone, il martellare delle pale dell&#8217;elicottero, la sferzata dell&#8217;aria fredda in alto mare e finalmente, i piedi sulla lamiera antiscivolo della strana isola di metallo che gli farà da albergo, nazione e continente.</p>



<p class="has-text-align-justify">Cerca di non guardare troppo il mare. Da dove si trovano adesso riescono a scorgere appena i profili frastagliati delle cordigliere norvegesi. Ma il mondo che lo aspetta è quello subacqueo, e respirare troppo l&#8217;aria gelida del Mare del Nord, o fissare la purezza delle cime di fronte a lui rischia di provocargli un’inutile vertigine. Nel suo turno di riposo sulla nave una volta ha assistito anche ad un’aurora boreale; ma quando è dentro all’impianto non guarda mai dall’oblò, è piccolo e sporco, e fissarsi sul <em>fuori</em> a cosa servirebbe?<br>In quel punto riescono ad avere connessione. Alessio fa un salto in cabina di controllo per chiamare a casa. Giusto venti secondi, per dire “Tranquilla amo&#8217;, sono arrivato e domani vado sotto.”</p>



<p class="has-text-align-justify">Con le ultime energie si presenta al supervisore tecnico, al caposquadra; si fa assegnare le consegne, saluta i cinque compagni di prigionia, con cui scambia solo poche parole senza significato; poi si precipita sotto coperta, cercando di rosicchiare quelle ultime ore di riposo rollante prima di farsi inumare nel metallo.<br>In quei cinque anni di immersioni non ha intessuto nessun rapporto coi colleghi, quasi tutti mercenari, anche se si tratta di andarci a letto insieme, in pratica. Alcuni li incontra spesso, altri li vede e non li vedrà mai più. Il fatto che la sua vita dipenda da loro è un aspetto marginale, esula dai rapporti umani per rientrare comunque in quelli professionali. Dei marinai gli manca il senso dell&#8217;onore, dei militari quello del dovere. E quando il lavoro è così rischioso, fa parte del gioco raccomandare ad altri la propria anima, ed essere pronti a ripescare quella altrui; ma in sette anni di immersioni lui non ha mai salvato la vita a nessuno, e nessuno a lui; non si è dovuto tatuare nomi in segno di riconoscenza, e ne è felice.  <br>La nave oscilla appena, aiutandolo a prendere sonno, anche se non ce n’è alcun bisogno. Sprofonda in un istante nella caligine, è così stanco che non riesce nemmeno a sognare.</p>



<div style="height:100px;" aria-hidden="true" class="wp-block-spacer"></div>



<p class="has-text-align-center"><strong>#2</strong></p>



<div class="wp-block-image"><figure class="aligncenter size-large"><img data-attachment-id="2130" data-permalink="https://malgradolemosche.com/ombelicale2_1/" data-orig-file="https://malgradolemoscherivista.files.wordpress.com/2020/10/ombelicale2_1.jpg" data-orig-size="1000,666" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;1602764046&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="ombelicale2_1" data-image-description="" data-medium-file="https://malgradolemoscherivista.files.wordpress.com/2020/10/ombelicale2_1.jpg?w=300" data-large-file="https://malgradolemoscherivista.files.wordpress.com/2020/10/ombelicale2_1.jpg?w=740" src="https://malgradolemoscherivista.files.wordpress.com/2020/10/ombelicale2_1.jpg?w=1000" alt="" class="wp-image-2130" srcset="https://malgradolemoscherivista.files.wordpress.com/2020/10/ombelicale2_1.jpg 1000w, https://malgradolemoscherivista.files.wordpress.com/2020/10/ombelicale2_1.jpg?w=150 150w, https://malgradolemoscherivista.files.wordpress.com/2020/10/ombelicale2_1.jpg?w=300 300w, https://malgradolemoscherivista.files.wordpress.com/2020/10/ombelicale2_1.jpg?w=768 768w" sizes="(max-width: 1000px) 100vw, 1000px" /><figcaption>Abbandono &#8211; Marta Di Giovanni</figcaption></figure></div>



<p class="has-text-align-justify">La mattina dopo è il primo ad entrare in saturazione. Il modulare che li ospiterà è montato direttamente sul <em>deck</em> della nave. Ad Alessio pare un po’ più grande dei soliti, magari stavolta staranno un po’ più comodi lì dentro.<br>Sfila le scarpe, si abbassa e scivola nel boccaporto di metallo. Da dentro l&#8217;oblò osserva i compagni piegati seguirlo.<br>Egor, il russo che sarà suo compagno di lavoro per i successivi ventotto turni, prima di entrare lo guarda e ride.<br>– C&#8217;è buona aria, dentro? Fresca?<br>È la sua prima saturazione, e cerca di frenare l&#8217;ansia chiacchierando più che può, ma non sa nemmeno bene l&#8217;italiano, e l&#8217;unica cosa che si può fare lì dentro è leggere, o parlare. Ed Egor non si è portato nemmeno un libro; lo aspetta un mese difficile. Ci vuole qualche giro di giostra per capire che, lì dentro, o leggi o scoppi. Alessio non aveva mai letto nulla prima di iniziare con le saturazioni: ora prima di partire fa un salto in libreria e sceglie senza pensare, guidato solo dalle immagini di copertina, dai visi degli scrittori barbuti in bianco e nero dietro alla copertina spessa. Per questo gli pare che, anno dopo anno, la sua mente si sia come allargata, e che ora possa contenere tanta, forse troppa roba; anche cose di cui avrebbe fatto volentieri a meno.<br>Dopo il ragazzino entrano Francesco e Mauro, due italiani con un po&#8217; di esperienza, che se ne stanno in silenzio e iniziano subito a disporre la roba nelle cuccette. Ci ha già lavorato altre volte, sono due colleghi a posto, e sono “fratelli” di immersione. Chiama così quei compagni che instaurano rapporti così stretti da accettare in pratica solo lavori in coppia. Sono affiatati, lavorano alla perfezione e le grosse aziende ci guadagnano, evitando incomprensioni e battibecchi.<br>Infine ecco Klaus, un tedesco che non ha mai visto, e per ultimo un francese di cui non ha nemmeno capito il nome.<br>Alessio si riaffaccia. È il veterano in ognuna delle saturazioni che fa ormai. Il vecchio di bordo; è raro che si resista così a lungo. L&#8217;ultima cosa vede è la faccia di Kùmar che lo saluta con ammirazione. “Stai seif ma friend, oll thi best” continua a ripetere con la sua buffa inflessione indiana, mentre a fianco a lui Pravgan controlla il portello dall&#8217;esterno, prima di chiuderlo. Giungono le mani da dietro al vetro, da cui pende il barometro rotondo. Li venerano, come farebbero se fossero sommergibilisti di marina, o astronauti mandati ad esplorare il lato nascosto di un satellite. O anche, mucche: mucche mandate ad arare i fondali, per ottocento dollari al giorno.<br>Così si trovano chiusi dentro, in sei sconosciuti, pronti ad aspettare la saturazione. Alessio si sdraia in cuccetta, prevedendo l&#8217;ilarità che l&#8217;aumento dell&#8217;elio nella cabina genera in tutti i novellini. Sente il sibilo, percepisce la pressione che inizia a salire lentamente, avverte le voci di tutti diventare pian piano “a Paperino”. Le risate, inquiete e forzate, di chi sente qualcosa che cambia nel proprio corpo, anche se ormai c&#8217;è abituato: le articolazioni che scricchiolano in maniera sinistra, i timpani schiacciati e distesi da sbadigli posticci, vampate e gelo che oscillano di continuo. Una discesa immaginaria, dieci metri un’atmosfera, rimanendo ancorati alla nave, e ogni bar che si aggiunge sul barometro significa un gradino, un nuovo gradino che allontana dal Reale: per arrivare a meno ottanta impiegheranno ore, e Alessio si addormenta di nuovo.</p>



<p class="has-text-align-justify">Il primo giorno di lavoro il loro turno è il secondo. Mentre scendono, con il modulo di discesa che dondola proprio come una vera campana in una domenica a festa, ripete meccanicamente a Egor di stare tranquillo. A dire il vero dei due quello che si dovrebbe preoccupare di più è lui; se dovesse succedergli qualcosa un pivello come il russo non potrebbe aiutarlo in alcun modo. Fanno la <em>checklist</em> a voce alta, con le loro voci poco comprensibili. Tra i loro differenti accenti e il timbro da elio, non c&#8217;è modo di capirsi bene se non indicando: e dopo che ha completato la vestizione, nemmeno così. Infine Alessio scende dalla botola, ed eccolo lì: sua maestà il Blu. Lo chiama il Blu, lo immagina blu, come fanno i sommozzatori, ma più che blu è un nero che vira appena al ciano. Non riesce a vedere nulla oltre il metro, anche perché non appena la luce del faro si perde all&#8217;orizzonte non rimane nulla da vedere. C&#8217;è un po&#8217; di corrente e il fondo è polveroso. Peccato perché normalmente i fondali norvegesi sono tra i più limpidi. Dopo la botta di adrenalina legata al freddo, e al trovarsi su un terreno marziano, Alessio prova a rallentare il battito del cuore. Percepisce il suo respiro, solamente quello. In entrata. E in uscita. Le bolle che sputa fuori, che risalgono verso il mondo che ha lasciato. Tra qualche minuto esploderanno in superficie, dopo essersi dilatate e frantumate in mille gocce gassose. Poi inizia a rilassarsi. Devono collegare con alcune flange due portanti gassose, e Alessio si fa mandare giù la prima coi palloni. La fa volteggiare come fosse un Ercole, da dove si trova non si vede nemmeno il cavo che la sostiene. Gli arriva quella placida sensazione di potere, di lenta e rara efficacia, che sulla terraferma manca: lavora maneggiando oggetti e strumenti che pesano decine di chili, e quando viene l&#8217;ora di tornare nella campana è perfino dispiaciuto. Risale, e si fa aiutare a sfilare il casco. Non ha più forza nelle braccia, né fiato. Per essere la prima giornata, forse ha esagerato.<br>Passa le quattro ore successive ad assistere il compagno, a controllare che non faccia cazzate, ammazzandosi. Egor è molto giovane, è robusto, a volte si fa prendere dalla fretta e Alessio deve richiamarlo; ma si accorge di provare una punta di invidia constatando che quella forza, quella capacità di lavorare anche per quattro ore di fila, ormai lui la sta perdendo. Deve compensare con l&#8217;esperienza, ormai quelli che hanno così tante ore a pressione negativa si contano sulle dita di una mano, in Italia. E Laura vorrebbe che mollasse tutto, adesso? O che almeno finisse a fare il supervisore tecnico. E per cosa, allora? A cosa servirebbe? A cosa <em>sarebbe servito</em> tutto questo?<br>Mentre scruta il fondale dal fondo aperto della campana, gli sembra di intravedere un guizzo. Una terza figura, giù con loro. Il cuore gli perde un battito, poi capisce che è solo un baluginio del frontale di Egor, che sta tornando verso la campana.<br>Insieme, risalgono lentamente nella cupola di fruscio e rimbombo metallico. Senza dire una parola. Lo <em>shift</em> è stato pesante, nessuno dei due parla; Egor è ancora come inebetito dalla stanchezza. Lui invece, beh. Pensava che quella discesa gli avrebbe cavato via il fastidio, l&#8217;ansia che lo afferra da giorni. Forse da mesi. Invece sente che gli manca ancora qualcosa.<br>Alla fine sono su, si strizzano per i boccaporti e si ritrovano di nuovo nel loro minuscolo appartamento. Alessio si stende sul letto senza una parola, e di nuovo percepisce quella inquieta vivacità che lo coglie. Quando i nonni lo chiamavano Argentovivo, mai avrebbero pensato che potesse resistere a stare per un mese in venti metri quadri calpestabili. Allora elenca, come gli ha insegnato suo padre. La tecnica dell’alfabeto.<br>B come bullone. È pieno di bulloni, lì dentro. Come essere nella pancia della balena di metallo. C come casco. Il casco giallo, prezioso come l&#8217;oro. L come libro. Se ne è portati venti, ormai lì sotto legge soltanto. Impossibile fare affidamento sulla rete, che a volte c&#8217;è a volte non c&#8217;è, e i film finiscono subito. Ne afferra uno, prova a iniziarlo. Ma le parole gli si fanno pesanti in mano, il libro gli cade sulla faccia, nemmeno se ne accorge.<br>E c&#8217;è lui, lui nell&#8217;appartamento di casa sua. Laura esce dalla porta, lui la chiama, lei non si volta, scendono le scale uno dietro l&#8217;altro e non riesce mai a raggiungerla; intanto le si sgola dietro, piani e piani, ma lei nulla, arriva al piano terra, la porta si sta chiudendo, si tuffa per fermarla, ma il metallo gli si chiude sulle dita; è massiccio, come le porte delle chiese, come il coperchio di un pianoforte, il coperchio di una bara. Le dita si spezzano, non possono fare altro, e c&#8217;è sangue, tanto sangue. E subito i moncherini delle dita sono spariti, lui si fissa le mani insanguinate e sono diventate due palle di carne viva, all&#8217;altezza del polso: con quelle palle non riesce ad afferrare la maniglia, è chiuso dentro. Oltre alla porta a vetri Laura si gira verso di lui, finalmente vedendolo: ma no, non lo vede, non lo osserva, lo sguardo di lei lo attraversa vacuo, fisso e vuoto come quello di un cadavere che galleggia da giorni, si volta e si allontana ancora, mentre lui chiama, chiama il suo nome. Laura. Laura. L come Laura. L come Laura. E mentre sparisce nel torbido gli sembra sempre più anziana, più bassa, i capelli le si fanno radi e finissimi, le si staccano a ciocche, e gli ricorda qualcuno, una donna, anziana, al pianoforte per giorni interi, con un cappotto, un cappotto rosso.</p>



<p class="has-text-align-justify">Si sveglia completamente gelato, nella penombra delle luci di cortesia dell&#8217;impianto, e per qualche interminabile secondo non riesce a muoversi. Dio fa che non sia una paralisi notturna, Dio no. Dall&#8217;oblò filtra un altro po&#8217; di luce. C&#8217;è freddo adesso, per colpa della miscela di heliox la temperatura in quelle camere è sempre un&#8217;altalena Sente umido, sente giungere il panico. Poi per fortuna, il suo corpo inizia a rispondere, schivando quel limbo in cui qualcuno di mostruoso gli si siede sul petto tenendogli i polsi con le mani. Gli è capitato una volta soltanto, e ancora lo ricorda con orrore. Si stiracchia, giusto per dimostrare a sé stesso che può muoversi, che è davvero cosciente e padrone. Ma ora può solo provare a riaddormentarsi, non vuole svegliare tutti i colleghi, e poi ormai che si è dentro l&#8217;unica cosa che si può fare è resistere. Per una decompressione d&#8217;emergenza ci vogliono comunque ore, e non te la fanno certo per un attacco di panico. Perché è questo che ha, no? Un semplice attacco di panico?</p>