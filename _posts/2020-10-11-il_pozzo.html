---
title: Il pozzo
image: LA NUOVA CARNE.png
created_at: 2020-10-11 11:00:10.000000000 Z
author: La nuova carne
layout: post
category: LA NUOVA CARNE
tags: LA NUOVA CARNE
original_link: https://www.lanuovacarne.it/il-pozzo/
---

<a href='https://www.lanuovacarne.it/il-pozzo/' target='_blank'>Leggi il post sul sito della rivista</a>
<p>Si affacciò a guardare in quel budello scuro. Si sporse ancora un poco e poi la vide.<br />
La morte non aveva cancellato lo sguardo di terrore. Una ferita frastagliata si apriva sulla gota rosea; era come se vi avessero deposto un fiore vermiglio.<br />
In paese si diceva che in fondo al pozzo ci viveva <em>qualcosa</em>. Chi cadeva nel buco profondo si perdeva nell’oscurità, come fosse un’enorme bocca pronta a ingoiare.<br />
Così Mattia l’aveva afferrata, e dopo averla fatta cozzare con violenza contro il grande melo radicato sulla sommità della collina, l’aveva trascinata fino al circolo di pietre sconnesse.<br />
Fili d’erba lucenti le erano rimasti impigliati ai capelli sottili. Le radici degli alberi cercavano di trattenere il corpo minuto, aggrappandosi ai vestiti.<br />
Poi, l’aveva fatta precipitare nel vuoto. Nelle orecchie gli risuonava ancora lo scrocchio asciutto di ossa rotte.<br />
<em>Non è vero che in fondo al pozzo c’è qualcosa</em>, si disse Mattia, rammaricandosi.<br />
Elsa era ancora lì, e nessuno l’aveva ingoiata o digerita. E con lei, sul fondo della cavità, riluceva un piccolo oggetto metallico.<br />
Stretta tra le dita contratte aveva una catenina. La medaglietta appesa all’estremità si era adagiata sul petto acerbo che emergeva immobile, a filo d’acqua.<br />
Se solo il pozzo non fosse stato così profondo Mattia vi avrebbe potuto leggere il suo nome inciso sopra. Era il ricordino della sua prima comunione.<br />
Vedere il ciondolo gli provocò un tuffo al cuore. Il bambino ripensò alla gioia provata nel sentire, per la prima volta, sciogliersi in bocca <em>la carne di Cristo</em>.<br />
In realtà era qualcosa di più della gioia. Era una sensazione di calore che gli partiva dallo stomaco e scendeva giù; si fermava lì, e batteva proprio dove don Silvio non voleva che si toccasse. Un piacere umido e proibito.<br />
Per un istante Mattia, aveva sentito realmente sul palato il sapore dolciastro e sapido del ferro sgorgare da quel frammento benedetto. E poi lo aveva inghiottito, bramoso di saziarsi; il bolo rugginoso, e pastoso di saliva, era sceso giù lungo la gola ed era rimasto a soggiacere silenzioso nel fondo del suo stomaco.<br />
Per giorni lo aveva sentito nelle viscere; un corpo vivo e pulsante, un feto che si ricreava in un grembo artificiale.<br />
Proprio come Elsa, che era ancora lì e in mano stringeva il suo prezioso ricordino.<br />
Mattia ripensò alla passeggiata lungo il crinale per raggiungere l’ombra scura sotto la fronda del melo, ristoro dalla calura di inizio estate. La candida mano di Elsa stretta nella sua.<br />
Non era riuscito a resistere, doveva sapere quale fosse il suo <em>sapore</em>, e così l’aveva assaggiata. Un grosso morso sulla guancia soda, coperta da piccole lentiggini ambrate che forse avrebbero mutato di un poco il gusto delicato della sua carne.<br />
Doveva scendere nel pozzo. Recuperare il suo tesoro.<br />
Dall’oscurità emergeva un lembo di corda fissato al suolo da un pesante anello arrugginito. Mattia la soppesò, tirandola verso l’alto; all’estremità una secchia di legno cozzò contro la parete, producendo tonfi ritmati che si propagarono nel vuoto.<br />
Si appese alla corda, sotto di lui il mastello dondolava colpendo la parete. All’interno del pozzo le pietre sconnesse furono un appiglio per i piedi, poi all’improvviso scivolò, perse la presa e si ritrovò a scalciare nel vuoto.<br />
Sentì un formicolio alla base del collo mentre un gemito sofferto gli sgorgava dalla gola secca.<br />
A un tratto qualcosa gli afferrò i polpacci contratti. Un calore improvviso lo avvolse e gli inzuppò l’estremità dei pantaloni.<br />
Un morso. Un morso profondo. Le sue grida di dolore si rincorsero lungo tutto il cunicolo, sembravano amplificarsi, alimentarsi di terrore a ogni eco.<br />
Le mani iniziarono a bruciare per lo sfregare della canapa sfilacciata mentre prendeva velocità, poi, tutto fu avvolto da una vertigine scura che lo attirò in profondità.<br />
L’aria all’interno era così umida e stantia, pompata a forza da bronchi asfittici. Faceva caldo, un respiro bollente saturava l’aria.<br />
Era veramente una bocca affamata, un intestino pronto a digerire.</p>
<p><em>I vecchi giù in paese hanno ragione. Nel pozzo c’è qualcosa ma, come dice don Silvio, </em>solo<em> i bimbi cattivi vengono mangiati.</em></p>
<figure id="attachment_2818" aria-describedby="caption-attachment-2818" style="width: 525px" class="wp-caption aligncenter"><img data-attachment-id="2818" data-permalink="https://www.lanuovacarne.it/il-pozzo/odd-nerdrum-cannibals-dettaglio-la-nuova-carne/" data-orig-file="https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?fit=1600%2C1066&amp;ssl=1" data-orig-size="1600,1066" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="Odd Nerdrum- Cannibals (dettaglio) la nuova carne" data-image-description="" data-medium-file="https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?fit=300%2C200&amp;ssl=1" data-large-file="https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?fit=525%2C350&amp;ssl=1" loading="lazy" class="size-large wp-image-2818" src="https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=525%2C350&#038;ssl=1" alt="" width="525" height="350" srcset="https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=1024%2C682&amp;ssl=1 1024w, https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=300%2C200&amp;ssl=1 300w, https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=768%2C512&amp;ssl=1 768w, https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=1536%2C1023&amp;ssl=1 1536w, https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?resize=350%2C233&amp;ssl=1 350w, https://i0.wp.com/www.lanuovacarne.it/wp-content/uploads/2020/09/Odd-Nerdrum-Cannibals-dettaglio-la-nuova-carne.jpg?w=1600&amp;ssl=1 1600w" sizes="(max-width: 525px) 100vw, 525px" data-recalc-dims="1" /><figcaption id="caption-attachment-2818" class="wp-caption-text">Odd Nerdrum, &#8220;Cannibals&#8221; (dettaglio)</figcaption></figure><p>The post <a href="https://www.lanuovacarne.it/il-pozzo/" target="_blank">Il pozzo</a> first appeared on <a href="https://www.lanuovacarne.it/" target="_blank">la nuova carne</a>.</p>