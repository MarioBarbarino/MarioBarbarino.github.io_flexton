---
title: Elisa Des Dorides – La consistenza del pane
image: INVERSO.png
created_at: 2020-10-13 16:40:50.000000000 Z
author: Inverso
layout: post
category: INVERSO
tags: INVERSO
original_link: https://poesiainverso.com/2020/10/13/elisa-des-dorides-la-consistenza-del-pane/
---

<a href='https://poesiainverso.com/2020/10/13/elisa-des-dorides-la-consistenza-del-pane/' target='_blank'>Leggi il post sul sito della rivista</a>
<p><strong>Blu mezza lotta</strong></p>



<p>Come te la ricordavi la luna<br>mezza vita, tempo incerto<br>barconi neri, satelliti alla deriva.</p>



<p> Se cancelli le siepi, voltati<br> straripa l’occhiaia della certezza<br> e accovacciata urla l’altra te.</p>



<p> Il silenzio è uno stato autonomo.</p>



<p>*</p>



<p><strong>Città senza porto</strong></p>



<p>Dalle lenzuola sbiadite al sole<br>virgole contro il cielo<br>da lì presi a scrivere ovunque<br>sulla fronte dei palazzi<br>sopra la tua scrivania<br>conchiglia senza spiaggia.<br>È una Roma senza porto<br>lingua che cerca il sapore del basilico<br>annusando scie nei vicoli stretti stretti<br>traghetti immaginari, si parte<br>dopo il caffè delle tre.</p>



<p>*</p>



<p><strong>Come per stasi</strong></p>



<p>Alle 5 le mosche<br>sono concezione del muro,<br>un assolato muro<br>schiena del pomeriggio lungo. </p>



<p>Tutto il mondo attorno è nullo<br>e non c’è neanche una mascherina a dubitarne.</p>