---
title: Raffaele Castelli – Poesie da “La zona rossa”
image: INVERSO.png
created_at: 2020-10-07 08:41:15.000000000 Z
author: Inverso
layout: post
category: INVERSO
tags: INVERSO
original_link: https://poesiainverso.com/2020/10/07/raffaele-castelli-poesie-da-la-zona-rossa/
---

<a href='https://poesiainverso.com/2020/10/07/raffaele-castelli-poesie-da-la-zona-rossa/' target='_blank'>Leggi il post sul sito della rivista</a>
<p><strong>Il mare </strong></p>



<p>In principio toccava al coglione della barca<br>sbattersi sui testicoli la povertà del cibo<br>della terra e del mare: le patate, il<br>pesce il sesso, il colore del sesso e della pelle dello<br>sforzo, del parlarsi e del ricordare di che<br>colore, la burrasca negli occhi, fari mari<br>esotici, sonni turbati, erotici <br>cosce a filo d’acqua come isole di seta e<br>spezie, sudori di origine controllata e poco<br>tempo a ponente, scuoti forte. Forte. </p>



<p class="has-text-align-left">Tostare i pinoli <br>e aggiungere, anche <br>i pomodori secchi <br>nell’oliva taggiasca <br>della valle di Nervia. </p>



<p class="has-text-align-left">&nbsp;La terra&nbsp;</p>



<p> In principio non c’erano altre indicazioni</p>



<p>carni benevole da provare, da accasare per<br> giochi voluttuosi, pulizie delle scale e<br> quell’odore della tavola dopo le nozze che<br> promette, giovanili arrendevoli fughe a<br> brandare seni e testicoli sulle brande sul<br> comodino con la sveglia rauca, c’è il tempo  di<br> immaginarti in controluce il futuro mentre ti<br> dimeni sopra la tua occasione per la notte da<br> stringere forte. Stringila forte.</p>



<p>*</p>



<p><strong>Parolacce garbate </strong></p>



<p>Le spalle tagliate con una lama il<br>vento, resiste allo scarroccio sui<br>costosi, sprecati panorami a<br>chiudere la scena del teatro a<br>valle di cosce senza fame un<br>mostro dagli occhi infossati e<br>perniciose altane, le città: donne<br>donnole, briglie d’ametista<br>afrodisiaco brandello d’agone<br>che pago ma toccami, e sbarcami<br>vecchia nave incinta di container<br>con parolacce garbate, pazienza<br>baci argillosi. Sfiori, graffi di<br>principesse bambine. Mutanti.<br>Arditi navigatori di pozze e <br>zingari argonauti del vuoto.</p>



<p>*</p>



<p><strong>Addio Beni </strong></p>



<p><em> </em>Così alla buona e di passaggio mi<br> fermo a pranzo nell’osteria.<br> Nell’ultimo posto dove ricordo di<br> averti vista, credo, felice.  Era<br> proprio di strada, al ritorno verso<br> la città che non rivedrai.  Sempre<br> più lento, fino alla fine ho atteso il<br> tuo fiato finire.  La bara mi sa di<br>quelle standard di certo un po’<br>troppo lunga per te con quella<br>testa un poco di sbieco il viso<br>severo di una madre la luna storta<br>fino alla fine.  Da vent’anni non ti<br>vedevo così  dopo tutto il tempo<br>segreta nessuno ti ha vista così<br>bella.  Solo passi di ricordi,<br>ricordo la cotoletta non t’è mai<br>piaciuta nel vino mi mettevi lo<br>zucchero eri fatta così, poco realista <br>e ora ci separiamo davvero.  Il<br>mio cuore s’è riappacificato.<br>Vado a pagare il mio conto.</p>