---
title: Frank Iodice – Poesie da “Nel coro dei cani sporchi”
image: INVERSO.png
created_at: 2020-10-07 08:58:44.000000000 Z
author: Inverso
layout: post
category: INVERSO
tags: INVERSO
original_link: https://poesiainverso.com/2020/10/07/frank-iodice-poesie-da-nel-coro-dei-cani-sporchi/
---

<a href='https://poesiainverso.com/2020/10/07/frank-iodice-poesie-da-nel-coro-dei-cani-sporchi/' target='_blank'>Leggi il post sul sito della rivista</a>
<p><strong>III </strong></p>



<p>La luce che muore sulla carta, si è spenta<br>tutto è blu e celeste e bianco e triste <br>gli occhi, le labbra avvolte nella placenta <br>la puzza della zuppa di prugne e menta </p>



<p>la fragilità dell’odore che viene dalle<br>case sul fiume che straripa dalle staccionate <br>in fondo ai pozzi e alle campagne, verdi e rase<br>o alle paludi di fango e miele avvelenate </p>



<p>provi a combattere la tua strega, a farla<br>amica ma lei ti tocca e ti sporca il collo e la<br>faccia ti affonda le unghie dentro le dita <br>tu la odi, la ami, l’accarezzi mentre ti<br>bacia prima che questa canzone sia finita </p>



<p>Il canto dell’allodola addormentata è lungo è<br>un suono ardito che sfugge al suo schiamazzo<br>e sotto le foglie nasce già l’ultimo fungo <br>che mangia il bambino libero per non diventare pazzo</p>



<p>*</p>



<p><strong>XXII </strong></p>



<p>Questa giostra perfetta, senza vie d’uscita la <br>storia finita, la carta fedele e piena di ricordi </p>



<p><br>il miele delle api bianche <br>anche la foresta sa quello che accadrà <br>questa mano che scorre, che mi porta via </p>



<p>l’odore del lampione, giallo, infinito <br>che corre lungo il fiume di ottone <br>il dito, lo struscio lento delle scarpe </p>



<p>dei piedi tristi che mi porto appresso <br>il sesso, infilarti dentro le parole <br>cercare la saliva nelle nostre gole, ridere, disperato </p>



<p>ed è pieno l’ultimo quaderno <br>l’inferno </p>



<p>Da buon marinaio <br>un paio di bicchieri sapranno cosa <br>fare un mare pieno di fuoco <br>il gioco del pesce vivo sulle casse <br>le rimesse bagnate d’acqua salata <br>la giornata finisce col finire del pensiero</p>