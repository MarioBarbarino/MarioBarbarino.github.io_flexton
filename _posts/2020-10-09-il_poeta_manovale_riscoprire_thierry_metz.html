---
title: 'Il poeta manovale: riscoprire Thierry Metz'
image: GRADO ZERO.jpg
created_at: 2020-10-09 10:00:38.000000000 Z
author: Grado Zero
layout: post
category: GRADO ZERO
tags: GRADO ZERO
original_link: https://www.rivistagradozero.com/2020/10/09/16773/
---

<a href='https://www.rivistagradozero.com/2020/10/09/16773/' target='_blank'>Leggi il post sul sito della rivista</a>
<p>A un poeta vero, autodidatta, le analogie fioriscono in punta di penna. <strong>Thierry Metz</strong> da poeta è passato leggero sulla terra, da uomo ha guardato faccia a faccia il tragico. A un tratto la sua vita si è interrotta ché con i suoi occhi
chiari ha visto la morte in diretta del secondo suo figlio, Victor, e nulla fu
più come prima. </p>



<p>Un dopo di alcolismo e ospedali psichiatrici lo hanno condotto al suicidio a quarant’anni nel 1997, era il 16 aprile e levò la mano su di sé in quel di Bordeaux. Eppure nella sua poesia semplice, ci sono pochissime tracce di morte. </p>



<div class="wp-block-image"><figure class="aligncenter"><img src="https://i0.wp.com/www.rivistagradozero.com/wp-content/uploads/2020/10/diario-di-un-manovale.jpg?w=960&#038;ssl=1" alt="" class="wp-image-16775" srcset="https://i0.wp.com/www.rivistagradozero.com/wp-content/uploads/2020/10/diario-di-un-manovale.jpg?w=465&amp;ssl=1 465w, https://i0.wp.com/www.rivistagradozero.com/wp-content/uploads/2020/10/diario-di-un-manovale.jpg?resize=223%2C300&amp;ssl=1 223w" sizes="(max-width: 465px) 100vw, 465px" data-recalc-dims="1" /></figure></div>



<h2>Riscoprire un poeta</h2>



<p>È che semplice è cosa che sta prima, e fra due cose è impossibile pensare la seconda senza aver pensato la prima. Sembra banale, invece è semplice ché la banalità appartiene al complesso, laddove si generano differenze e sono dolori. Grazie a un uomo coraggioso, scrittore ed editore, <strong>Riccardo Corsi</strong>, Thierry Metz quest’anno di maggio è tornato in Italia con un libro che sa di uccelli, arcobaleni, aquiloni, angeli che bramano nelle tenebre l’ali, rabdomanti e uomini.</p>



<p><em><strong>Diario di un manovale</strong></em> &#8211; l’edile era il suo lavoro, lavoro che crocifigge in un verso solo “Il lavoro non è nient’altro che un’urgenza disperata” -, è la storia di un’analogia, un doppio cantiere, quello di giorno a scavare terra e spaccare pietre, quello di sera in attesa di dilatare l’istante e fare spazio – poco, come il ditale di latte di Chlebnikov – per una parola ispirata. “Con le parole di tutti i giorni/semplici passeri”: Metz spalanca l’istante “L’istante ha solamente i nostri gesti per rivelare l’inesauribile”.</p>



<p>Un istante dove trovano casa il gallo e la ghiandaia, mani
stanche che in un bistrot si riposano, giochi a campana dove il primo che
arriva diventa arcobaleno. Casa semplice e di un ordine lindo, dove stanno “il vuoto con
il vuoto, il pieno con il pieno”. Là, non c’è traccia del dolore e della
disperazione che porteranno il poeta manovale all’irreversibile: Metz, come un
padre o una madre premurosi, protegge i suoi lettori dall’abisso che lo
inghiottirà. </p>



<div class="wp-block-image"><figure class="aligncenter"><img src="https://i1.wp.com/www.rivistagradozero.com/wp-content/uploads/2020/10/thierry-metz-2.jpg?w=960&#038;ssl=1" alt="" class="wp-image-16776" srcset="https://i1.wp.com/www.rivistagradozero.com/wp-content/uploads/2020/10/thierry-metz-2.jpg?w=280&amp;ssl=1 280w, https://i1.wp.com/www.rivistagradozero.com/wp-content/uploads/2020/10/thierry-metz-2.jpg?resize=250%2C300&amp;ssl=1 250w" sizes="(max-width: 280px) 100vw, 280px" data-recalc-dims="1" /></figure></div>



<p>La sua è poesia vera, un <strong>inno alla gioia</strong> intesa come unico sentimento per chi assapora il reale oltre la distrazione, distrazione che la voce ignora. Grazie alle <strong>Edizioni degli animali</strong> per il testo a fronte, e ancor prima al traduttore, il poeta Andrea Ponso. Ma ancor prima grazie a Jacques Brémond, editore francese di Metz di cui fu amico, una sorta di folletto che ancor oggi stampa in caratteri mobili nella sua straordinaria fucina in Francia. </p>



<p>Proprio lui, Brémond, barba lunghissima, regalò a Corsi i diritti di <em><strong>Sulla tavola inventata</strong></em>, altra raccolta merveilleuse pubblicata dalle Edizioni degli animali, due anni or sono. Due libri da far propri, senza ombra di dubbio.</p>



<p>“Scrivo nell’ortica, non nella rosa. Non ancora ma ci arriverò. La prossima tappa, se ci sarà: sarà il girasole”.</p>



<div class="wp-block-image"><figure class="aligncenter is-resized"><img src="https://i1.wp.com/www.rivistagradozero.com/wp-content/uploads/2020/10/sulla-tavola.jpg?resize=290%2C390&#038;ssl=1" alt="" class="wp-image-16777" width="290" height="390" srcset="https://i1.wp.com/www.rivistagradozero.com/wp-content/uploads/2020/10/sulla-tavola.jpg?w=465&amp;ssl=1 465w, https://i1.wp.com/www.rivistagradozero.com/wp-content/uploads/2020/10/sulla-tavola.jpg?resize=223%2C300&amp;ssl=1 223w" sizes="(max-width: 290px) 100vw, 290px" data-recalc-dims="1" /></figure></div>



<h2>Appendice: chi era Thierry Metz</h2>



<p>Nasce nel 1956 a Parigi e all’età di 21 anni si trasferisce con la famiglia nelle vicinanze di Augen. Divide il suo tempo tra lavori
di manovale e poesia che confluisce nel libriccino <em>Sulla tavola inventata</em>
pubblicato da Jacques Brèmond.</p>



<p>Grazie al poeta e scrittore Jean Grosjean pubblica nella collana l’Arpenteur di Gallimard il <em>Diario di un manovale</em>, ora tradotto in Italia dalle Edizioni degli animali. Sempre per i tipi di Gallimard, più tardi pubblica le <em>Lettres à la Bien Aimée</em>. Altre sue opere saranno
pubblicate da editori indipendenti quali Opales e Pleine Page.</p>



<p>Dalla sua morte l’opera sua continua in Francia ad essere pubblicata da Jacques Brèmond e altri editori. Del 2020 è il documentario a lui dedicato <em>L’Homme qui penche</em> ispirato da un Diario di prose brevi pubblicato in Italia da Via del Vento Edizioni.</p>



<p class="has-text-align-right"><strong>Monica Perozzi</strong></p>
<p>L'articolo <a rel="nofollow" href="https://www.rivistagradozero.com/2020/10/09/16773/">Il poeta manovale: riscoprire Thierry Metz</a> proviene da <a rel="nofollow" href="https://www.rivistagradozero.com">Grado Zero</a>.</p>