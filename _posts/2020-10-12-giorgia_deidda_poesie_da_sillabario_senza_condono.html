---
title: Giorgia Deidda – Poesie da “Sillabario senza condono”
image: INVERSO.png
created_at: 2020-10-12 15:28:16.000000000 Z
author: Inverso
layout: post
category: INVERSO
tags: INVERSO
original_link: https://poesiainverso.com/2020/10/12/giorgia-deidda-poesie-da-sillabario-senza-condono/
---

<a href='https://poesiainverso.com/2020/10/12/giorgia-deidda-poesie-da-sillabario-senza-condono/' target='_blank'>Leggi il post sul sito della rivista</a>
<p>Disinnescato l&#8217;attimo in cui<br>io ero preda del vuoto, ho ricreato specchi per buttare sassi al mio volto,<br>ed odiarlo fino a farlo diventare scarno.<br>Nessuno sa l&#8217;inferno,<br>di avere un manto prezioso e non poterlo far vedere,<br>di indossare collane con gli artigli mentre<br>il sangue sgorga viscoso e lento su tutto il corpo.<br>Dio, mi perdono per tutte le promesse, giuro che non ne <br>farò altre, disegnerò il bianco del mare e la sua spuma<br>e poi mi rannicchierò nella paura,<br>l&#8217;ultima cosa che mi tiene in vita.</p>



<p></p>



<p>Io non voglio morire ma se possibile,<br>offritemi un piatto abbondante,<br>dove le stelle si riuniscono per farmi camminare,<br>e dove le bottiglie di vino sono ancora piene<br>e io non ho alcun bisogno di farle sparire.<br>Dio, ridammi il piacere del gusto, ché l&#8217;ho perso di nuovo,<br>ha lasciato spazio ad un’ignominia e scalfita sorte, e io la <br>protagonista<br>che mi barcameno senza sosta.<br>In fondo ciò che chiedo è requie, senza morte,<br>perché io voglio vivere e sentire ed amare &#8211; ecco quello che mi manca &#8211;<br>e stringere con le mie dita qualcosa che non sia più etereo ma che abbia forma.<br>Fammi essere me stessa, o cambiami, trasmutami,<br>fa di me quel che vuoi.<br>Intanto, riposo.</p>



<p>*</p>



<p>Il fumo sui pinnacoli, la bellezza resta ed è deformata<br>mai perfetta, ha in sé gli sfilacciamenti della vita<br>e si trasforma, evolve, non rimane mai uguale a se stessa, lascia che siano gli eventi a circoscriverla.<br>Così dovrei fare anch&#8217;io, sotto la campana di vetro, per paura che mi scalfiscano<br>e diventi tutta una bruttura; le cose cambiano, ora e subito<br>mai attendere che il cielo smetta di pioversi addosso,<br>o che le ossa rinsaviscano al solo pensiero.</p>



<p></p>



<p>E se guardavo al di là delle cose vedevo solo un niente riempito di stoffa,<br>e da quel niente io diventavo materia incandescente<br>una lava inarrestabile che bruciava tutto sul suo cammino;<br>però piangevo, eccome se piangevo &#8211;<br>lasciavo che le lacrime acide e salate mi bruciassero il viso,<br>volevo diventare un Picasso al contrario,<br>storta dalla guerra ma uniforme nel viso,<br>e segnavo sulle spalle colori accesi,<br>blu violacei<br>mi dipingevo tutta;<br>l&#8217;arte è atto unico,<br>mai solitario, sempre accompagnato<br>dalle bruttezze<br>e voi pensate che sia solo, guardate<br>sotto terra e vedrete quanta sozzura si nasconde<br>sotto la grande, unica bellezza.</p>



<p>*</p>



<p>Quando parlavo con te<br>non chiesi mai chi eri;<br>mi bastava delineare i contorni dei tuoi occhi minuti per scorgervi l&#8217;essenza, il nocciolo, la luce. <br>In quei giorni non mi importava di trovare il senso<br>ché il senso era disperso come odore di fiori tra l&#8217;aria,<br>il senso era noi che ci abbracciavamo e ci davamo la mano timorosi,<br>e tutto il mio corpo vibrava e si incollava sempre di più al tuo.<br>Nel teatro di infiniti vaniloqui io cedo,<br>mi abbandono al flusso degli eventi,<br>&#8211; fate di me quel che volete, ve ne prego,<br>sono stanca di combattere, &#8211; <br>aspetto l&#8217;ultima nota per accasciarmi<br>e salutare chi mi ha fatto del bene,<br>chi ha riso delle cose impossibili,<br>chi ha tracciato il cerchio magico dentro il quale io mi sentivo protetta,<br>e chi ha respirato in silenzio.</p>