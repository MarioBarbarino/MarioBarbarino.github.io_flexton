---
title: 'Una ballata noir: il giallo a fumetti di Carlotto e Ruju'
image: IL RIFUGIO DELL’IRCOCERVO.jpg
created_at: 2020-10-14 06:00:00.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/10/14/una-ballata-noir-il-giallo-a-fumetti-di-carlotto-e-ruju/
---

<a href='https://ilrifugiodellircocervo.com/2020/10/14/una-ballata-noir-il-giallo-a-fumetti-di-carlotto-e-ruju/' target='_blank'>Leggi il post sul sito della rivista</a>
<p class="has-text-align-center"><strong><em>Ballata per un traditore,</em> Massimo Carlotto, Pasquale Ruju, David Ferracci</strong><br><strong>(Feltrinelli Comics, 2020) </strong></p>



<div class="wp-block-image"><figure class="alignleft size-large is-resized"><a href="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg"><img loading="lazy" data-attachment-id="15646" data-permalink="https://ilrifugiodellircocervo.com/9788807550584_quarta-jpg-444x698_q100_upscale/" data-orig-file="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg" data-orig-size="444,658" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="9788807550584_quarta.jpg.444x698_q100_upscale" data-image-description="" data-medium-file="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=202" data-large-file="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=444" src="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=444" alt="" class="wp-image-15646" width="240" height="356" srcset="https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=240 240w, https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=101 101w, https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg?w=202 202w, https://ilrifugiodellircocervo.files.wordpress.com/2020/10/9788807550584_quarta.jpg.444x698_q100_upscale.jpg 444w" sizes="(max-width: 240px) 100vw, 240px" /></a></figure></div>



<p class="has-text-align-justify"><strong>L’atmosfera, l’ambientazione, i personaggi: tutto in <em>Ballata per un traditore</em> deriva dalla tradizione più pura del <em>noir</em>. </strong>Siamo però a Milano, una città corrotta dove la malavita organizzata veste abiti firmati e occupa i più alti gradini della scala sociale, tra prostitute d’alto borgo e luccicanti casinò. Una notte, il poliziotto Beppe Galli e un suo informatore vengono uccisi dal collega – e amico – Davide Valenti, ripreso dalle telecamere di sorveglianza. Questo evento riporta a galla tutti i peccati nascosti all’interno del commissariato di polizia, con l’ex-poliziotto Lo Porto, il vero protagonista della storia, che cerca di ritrovare Davide e venire a patti con un passato corrotto.</p>



<span id="more-15644"></span>



<p class="has-text-align-justify"><strong>Il graphic novel nasce dalle menti di tre autori già ben inquadrati all’interno della cornice del genere <em>noir</em>.</strong> C’è <strong>Massimo Carlotto</strong>, scrittore dal ’95 di gialli dalle tinte nere e protagonista in prima persona di un evento di cronaca sconcertante che lo costrinse a vivere una lunga epopea giudiziaria. Il suo nome ha iniziato a circolare all’interno dell’ambiente letterario con la pubblicazione di <em>Il fuggiasco </em>(Edizioni E/O), opera in cui romanza le sue esperienze da latitante, trasposto poi in un film di Andrea Manni, e grazie al successivo <em>Arrivederci amore, ciao</em> (Edizioni E/O).</p>



<p class="has-text-align-justify">La sceneggiatura è invece opera di <strong>Pasquale Ruju</strong>, veterano delle principali produzioni seriali Bonelli, dal nero Dylan Dog alle indagini di Martin Mystère. Il disegno è affidato infine alla mano di <strong>David Ferracci</strong>, un giovane autore classe ’89 che nella sua produzione artistica gioca molto con l’inchiostro, tavole dal forte contrasto chiaroscuro, neri che si alternano a neri ancora più bui e a bianchi luminosi. Insieme, Carlotto, Ruju e Ferracci <strong>hanno dato vita un fumetto <em>noir</em> perfettamente inquadrato nel genere</strong>, con una sceneggiatura e un comparto grafico funzionale al soggetto, un’ambientazione oscura e fascinosa, personaggi tormentati e cupi, e che forse proprio per questo non riesce ad aggiungervi nulla, quasi fosse <strong>un compito ben riuscito destinato a confondersi tra altre infinite produzioni simili.</strong></p>



<p class="has-text-align-justify">Partiamo quindi dal soggetto. <strong>Carlotto sicuramente sa come scrivere una storia funzionale: </strong>c’è un caso di cronaca nera che accende una miccia destinata a far esplodere gli equilibri di un sistema corrotto, in cui si incontrano malavita e polizia milanese. Nonostante buona parte degli eventi più importanti si svolgano prima dell’inizio dell’opera, <strong>la storia si prende i suoi tempi per far emergere i dettagli, senza eccedere in fastidiose spiegazioni </strong>che interrompono il normale flusso narrativo. I personaggi sono tanti ma ben inseriti, il risvolto di metà narrazione non è facile da prevedere e il ritmo costante non cede mai il passo a momenti di noia. Al tempo stesso, Milano potrebbe essere una qualsiasi metropoli americana e i personaggi hanno la stessa personalità stereotipata di nomi molto più emblematici del genere: c’è l’ex-poliziotto tormentato e duro, il commissario donna sensuale ma tosta, gli amici fedeli con cui condividere un rapporto di fratellanza, le prostitute provocanti e approfittatrici, e ognuno di loro svolge il ruolo che ci si attende. <strong>È una narrazione maschile, nel senso più machista e virile del termine,</strong> come insegna la lunga tradizione <em>noir </em>americana, e proprio per questo è <strong>prevedibile e piatta.</strong></p>



<p class="has-text-align-justify">La sceneggiatura, come già accennato, è opera dell’autore “bonelliano” Pasquale Ruju. Chi frequenta il campo sa che la casa editrice Bonelli ha un suo modo di impostare le tavole, con sei vignette disposte ordinatamente sulla pagina e poche variazioni possibili. <strong><em>Ballata per un traditore </em>è quasi un potenziale fumetto Bonelli, anche se a prima vista potrebbe apparire più innovativo: </strong>ci sono strisce, inserti, vignette dai contorni sfumati, ma alla fine l’impostazione visiva è comunque quella di una tavola classica, nonostante talvolta si conceda qualche libertà stilistica in più. Questo però non vuol dire che la sceneggiatura non funzioni. <strong>Ci sono al contrario alcune trovate molto interessanti, </strong>come lunghe scene mute che ricalcano un montaggio quasi cinematografico, o focus su dettagli apparentemente secondari della scena che però danno vigore alla storia. La narrazione funziona, è l’originalità della sua struttura a venir meno.</p>



<p class="has-text-align-justify">Infine, i disegni. <strong>Le illustrazioni di Ferracci sono ottime per il tipo di racconto, ma sembra che l’autore sia stato ingabbiato nei vincoli del genere, e in particolare nella declinazione un po’ troppo fedele di Carlotto e Ruju</strong>. I tratti sono minimali, i personaggi maschili sono così simili tra loro che solo la capigliatura è in grado di distinguerli, il nero non è mai eccessivo e i dettagli dell’ambientazione sono spesso appena accennati. In un certo senso, si è scelto di adottare quel tipo di disegno che permette di semplificare la lettura. Un vero peccato se si considerano le potenzialità dell’illustratore, che prima di <em>Ballata per un traditore</em> aveva già sperimentato con il <em>noir </em>dando prova di un certo talento, qui forse troppo oppresso per dare risalto a un flusso narrativo tutto sommato poco incisivo.</p>



<p>In definitiva,<strong> <em>Ballata per un traditore</em> è un’opera godibile il tempo di una lettura,</strong> destinata poi a sparire tra i ricordi di molti altri lavori simili, nel calderone italiano del <em>noir</em>.</p>



<p>Anja Boato</p>