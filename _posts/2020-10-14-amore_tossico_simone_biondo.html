---
title: Amore tossico | Simone Biondo
image: NEUTOPIA.png
created_at: 2020-10-14 06:00:00.000000000 Z
author: Neutopia
layout: post
category: NEUTOPIA
tags: NEUTOPIA
original_link: https://neutopiablog.org/2020/10/14/amore-tossico-simone-biondo/
---

<a href='https://neutopiablog.org/2020/10/14/amore-tossico-simone-biondo/' target='_blank'>Leggi il post sul sito della rivista</a>
<p class="has-medium-font-size">Giravamo distratti in strada<br>tra le azzurre mattine di vapori alcolici<br>e pomeriggi evaporati<br>da lunghe conversazioni inanimate<br>fino a che Sole non calava<br>inciampando su di nuvole ingombranti<br>ai tramonti rosa e sigarette spente,<br>accese pipe fumanti e intagliati<br>totem su legni roventi Africani<br>che annebbiavano e offuscavano<br>occhi rossi e ultravioletti: gocce<br>di collirio sulla retina trasparente.</p>



<p class="has-medium-font-size">Ridevamo in piazza<br>alla ricerca di angoli lacrimanti<br>dove piangere la notte<br>spaccare le nocche su voliere<br>piangendo e piangendo ancora<br>la solitudine di mille facce asfaltate<br>che ritornavano in piazza ridendo.</p>



<p class="has-medium-font-size">Parlavamo ininterrottamente<br>sotto metoxetamina e salici piangenti<br>sostando su panchine esauste<br>e sostenendo esaurienti discorsi<br>da parco Fellini a parco Fellini<br>traballando barcollanti<br>sui marciapiedi ubriachi di una città astemia.</p>



<p class="has-medium-font-size">Guardavamo in piedi<br>i nostri corpi sdraiati sussurrare al cielo<br>di lasciarci lì<br>a seguire gli ornamenti dorati<br>contornare le nuvole deformi<br>dalle finestre appannate<br>dei cinque sensi.</p>



<p class="has-medium-font-size">Sedevamo sotto portici scolastici<br>a sedare le nostre ombre<br>che in buia notte emergevano<br>dal suolo in cerca di luce propria<br>trovandola poco dopo nel cortile<br>illuminato di luce lunare.</p>



<p class="has-medium-font-size">Blateravamo di smettere<br>illusi dalla stupefacenza del momento<br>smentito col calare dell’acidità<br>riapparendo in allucinazione degenerativa<br>nella larga pupilla di pareti oscillanti<br>e oscenanti immagini di pace aggravata.</p>



<p class="has-medium-font-size">Soffrivamo di claustrofobia<br>pur stando all’aperto<br>volendo varcare l’ampia chiusura<br>del mondo circostante<br>attraverso infinite corse campestri<br>girando attorno al solito punto.</p>



<p class="has-medium-font-size">Finivamo dunque dentro<br>orribili stanze di appartamenti suburbani<br>ad aprire quegli spazi aperti<br>racchiusi dentro quattro mura,<br>ci chiudevamo dentro ad armadi vuoti<br>per agorafobia che bussava alla nostra vita<br>uscendo successivamente<br>sopra camere arredate al contrario<br>camminando su soffitti riflessi<br>ai pavimenti freddi di un inverno muto,<br>muti ballavamo sotto speed<br>e battito cardiaco tra una folla<br>di anime chiassose e sponde<br>di fiumi strappalacrime senza pianti.</p>



<p class="has-medium-font-size">Ci perdevamo negli argini frastagliati<br>seguendo il bivio dell’infinità<br>scegliendo strade diverse,<br>ritrovandoci in prossimità<br>di monologhi con la natura,<br>strappandone foglia per foglia<br>calciando mucchi di follia autunnale…</p>



<p class="has-medium-font-size">M’ama non m’ama,<br>m’ama non m’ama:</p>



<p class="has-medium-font-size">i petali di margherite<br>mantengono costanti l’incertezza<br>e l’ambiguità del nostro amore tossico.<br></p>



<figure class="wp-block-embed is-type-rich is-provider-soundcloud wp-block-embed-soundcloud wp-embed-aspect-1-1 wp-has-aspect-ratio"><div class="wp-block-embed__wrapper">
<div class="embed-soundcloud"><iframe title="Amore tossico | Simone Biondo by Neutopia − Rivista del Possibile" width="680" height="400" scrolling="no" frameborder="no" src="https://w.soundcloud.com/player/?visual=true&#038;url=https%3A%2F%2Fapi.soundcloud.com%2Ftracks%2F909910195&#038;show_artwork=true&#038;maxwidth=680&#038;maxheight=1000&#038;dnt=1"></iframe></div>
</div></figure>



<h4 class="has-text-align-right"><span style="color:#cf2e2e;" class="has-inline-color">Testo, voce e opera di <a href="https://www.facebook.com/SImoneBiondoArt">Simone Biondo</a><br>Chitarra di Jair Ettore Morata <br></span></h4>



<p></p>