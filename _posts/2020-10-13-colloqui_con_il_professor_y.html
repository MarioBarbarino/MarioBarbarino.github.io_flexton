---
title: Colloqui con il professor Y
image: SQUADERNAUTI.jpg
created_at: 2020-10-13 08:00:37.000000000 Z
author: Squadernauti
layout: post
category: SQUADERNAUTI
tags: SQUADERNAUTI
original_link: https://squadernauti.wordpress.com/2020/10/13/colloqui-con-il-professor-y/
---

<a href='https://squadernauti.wordpress.com/2020/10/13/colloqui-con-il-professor-y/' target='_blank'>Leggi il post sul sito della rivista</a>
<p>&nbsp;<br />
&nbsp;<br />
&nbsp;<br />
&nbsp;</p>
<div align="justify">Ogni lettore smaliziato sa bene che ci si dovrebbe avvicinare a un’opera ignari del suo autore, per evitare la tentazione di sovrapporre la biografia alla vicenda narrata; tale operazione potrebbe infatti creare una serie di ostacoli alla lettura, tra cui inibire la concentrazione e – laddove plausibile – l’immedesimazione; istigare inoltre al giudizio, o meglio al travaso del proprio punto di vista sull’autore in opinione sul testo.</p>
<p>Tuttavia ci sono scrittori la cui personalità debordante investe la scrittura, la innerva, al punto che la parola pare farsi corpo (non corpo autonomo, bensì proiezione dello scrittore medesimo): viene così messa in scacco ogni possibilità di relazione con essa che prescinda da un confronto con il suo artefice.</p>
<p>È certamente il caso di <a href="https://it.wikipedia.org/wiki/Louis-Ferdinand_C%C3%A9line" target="_blank" rel="noreferrer noopener">Louis-Ferdinand Céline</a>, che se già nelle opere maggiori adotta un’angolazione autobiografica, in <a href="https://www.quodlibet.it/libro/9788822904492" target="_blank" rel="noreferrer noopener"><em>Colloqui con il professor Y</em></a> (pubblicato nel giugno del 2020 da Quodlibet, traduzione di Gianni Celati e Lino Gabellone, introduzione di Martina Cardelli, postfazione di Gianni Celati) offre al lettore un furioso e nel contempo lucidissimo saggio della propria scrittura-corpo.</p>
<p><a href="https://squadernauti.files.wordpress.com/2020/10/celine.jpg" target="_blank" rel="noopener"><img loading="lazy" data-attachment-id="3822" data-permalink="https://squadernauti.wordpress.com/2020/10/13/colloqui-con-il-professor-y/celine/" data-orig-file="https://squadernauti.files.wordpress.com/2020/10/celine.jpg" data-orig-size="1424,2255" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="Celine" data-image-description="" data-medium-file="https://squadernauti.files.wordpress.com/2020/10/celine.jpg?w=189" data-large-file="https://squadernauti.files.wordpress.com/2020/10/celine.jpg?w=620" class="wp-image-3822 alignleft" src="https://squadernauti.files.wordpress.com/2020/10/celine.jpg?w=210&#038;h=333" alt="" width="210" height="333" srcset="https://squadernauti.files.wordpress.com/2020/10/celine.jpg?w=210&amp;h=333 210w, https://squadernauti.files.wordpress.com/2020/10/celine.jpg?w=420&amp;h=666 420w, https://squadernauti.files.wordpress.com/2020/10/celine.jpg?w=95&amp;h=150 95w, https://squadernauti.files.wordpress.com/2020/10/celine.jpg?w=189&amp;h=300 189w" sizes="(max-width: 210px) 100vw, 210px" /></a>Si tratta di un’intervista che Céline immagina di rilasciare al misterioso professor Y, la cui vera identità risponde a quella del colonnello Réséda (e chissà che il grado militare non sia giustificazione o alibi di una certa scolasticità delle domande poste all’autore). Grazie a questo espediente finzionale, lo scrittore ha la possibilità di esprimere, o meglio di <em>esibire</em>, il proprio punto di vista su una serie di questioni che riguardano anzitutto la tecnica narrativa, l’ambiente editoriale e la brama (altrui e propria) di notorietà.</p>
<p>Si sono adoperati gli aggettivi <em>furioso</em> e <em>lucidissimo</em>, che a ben vedere identificano sia la scrittura che la personalità di Céline. Il quale, ancora giovane e sconosciuto, indirizzava all’editore Gallimard missive che presentavano simili passaggi: «Per carità non aggiunga una sola sillaba al testo senza avvertirmi! In un attimo farebbe crollare il ritmo – solo io posso ritrovarlo. Potrò sembrarle uno sprovveduto ma so perfettamente quello che voglio. Non una sillaba. E attenzione anche alla copertina» (da <em>Lettere agli editori</em>, a cura di Martina Cardelli, uscito sempre per Quodlibet nel 2016 e recensito <a href="https://squadernauti.wordpress.com/2016/12/16/invece-no/" target="_blank" rel="noopener">qui</a>).</p>
<p>I <em>Colloqui con il professor Y</em> mostrano un uomo tutto compreso nel ruolo di scrittore, tanto consapevole della straordinarietà del proprio talento (“[…] il linguaggio scritto era a terra, sono io che ho restituito l’emozione al linguaggio scritto!”, p. 29) quanto insofferente verso la <em>mediocritas</em> dei suoi colleghi: “[…] non sono più romanzi quelli che pubblicano, ma tanti compitini!&#8230; compitini sarcastici, compitini archeologici, compitini proustici, compitini senza capo né coda, compitini! Compitini nobelici… compitini anti-razzisti! Compitini per piccoli premi! Per grandi premi!&#8230; Compitini Pléiade! Compitini!” (pp. 24-5).</p>
<p>Ma in queste pagine c’è di più. L’atteggiamento di Céline, che vezzeggia quasi spudoratamente l’agio e la fama, non segnala una contraddizione: semmai il suo desiderio di essere riconosciuto, ammirato, premiato, da un lato conferma la sua totale schiettezza, che qui si traduce nell’assenza di falsa modestia, mentre dall’altro ne palesa l’incapacità di adottare le maschere sociali della sobrietà e della temperanza, o forse il suo completo disinteresse verso le cosiddette <em>buone maniere</em>.</p>
<p>E allora viene da pensare che la vera scrittura nasce dalla concentrazione assoluta, la quale esclude non solo ogni distrazione ma pure ogni posa, ogni modalità comportamentale e comunicativa adottata per una qualche convenienza. E così, al termine della lettura dei roventi <em>Colloqui con il professor Y</em>, ci viene restituita l’immagine di Céline come uomo per così dire <em>fuori dal mondo</em> – se inteso come insieme di codici convenzionali utili a garantirsi riconoscibilità e riparo – ma pienamente dentro la scrittura; che è, o dovrebbe essere, proprio un’<em>uscita dal mondo</em>: “[…] le opinioni degli uomini non contano un fico! dissertazioni! bolle di sapone! troiate!&#8230; puaah! conta solo la cosa in sé! l’oggetto! capito? l’oggetto! è riuscito? non è riuscito?&#8230; per la madonna! e il resto? accademismo!&#8230; mondanità!” (p. 41).</div>
<p>&nbsp;<br />
&nbsp;<br />
&nbsp;</p>